---
title: Taiwan
img: ./project-one.png
date: 2023-07-03
---

<div class="post-taiwan">
  <div class="post-text">
    <p>
    El passat juliol vaig tenir la oportunitat de formar part del "Summer Camp" de 10 dies a la <a href="https://www.mcut.edu.tw/?Lang=en">Ming Chi University of Technology</a> (MCUT) de Taiwan, partner de la UPC.  Es tracta d'una estada per a conèixer la llengua i cultura del país, i cada dia teníem programades activitats on visitàvem diferents punts d'interès de Taiwan, coneixíem els departaments de la universitat o fèiem classes de mandarí. El tracte rebut i la organització dels esdeveniments van resultar en una experiència realment enriquidora i inoblidable.
    </p>
    <p>
    La MCUT va invitar 14 universitats de Corea, Espanya, Filipines, Indonèsia, la Índia, Tailàndia i Vietnam. De cada universitat només podien ser seleccionats 3 participants, per afavorir la diversitat (hi vaig anar amb un estudiant de la EPSEB i un de la FNB); en total vam ser 38 persones. El primer dia ens van dividir en 8 grups (sense repetir universitats en un mateix grup), i cada grup tenia un 'guia', que era un estudiant taiwanès de la MCUT, i ens acompanyaria durant tota l'estada. Això va fer que totes les activitats fossin especials, ja que descobrir la cultura del país amb un local és una experiència única. Les nits les passàvem a un hotel amb habitacions compartides de 3 o 4, i els companys d’habitació també eren de diferents universitats i de diferents grups, per a incentivar que poguéssim conèixer a tots els participants; realment va funcionar, perquè tots vam crear unes connexions fortes en pocs dies. Tots els que van anar-hi van ser persones molt obertes i agradables.
    Un dia típic del programa era fer classe de mandarí (a Taiwan utilitzen l'escriptura tradicional) de 10h a 12h, visita a departaments de la universitat amb activitats incloses de 14h a 17h i la tarda i nit el nostre guia de grup ens portava a visitar la ciutat. Les classes de xinès eren pensades per a gent que no l'ha estudiat mai; és una llengua difícil d'aprendre, però tenir a classe els nostres guies ho feia divertit i tots vam acabar aprenent paraules bàsiques; entendre algun caràcter xinès és molt satisfactori! Les visites als departaments tenien preparades diferents activitats: al departament de disseny industrial vam dissenyar un clauer que van imprimir en 3D, al departament d'enginyeria elèctrica vam poder programar un braç robòtic, etc. Realment vaig gaudir d’aquestes activitats proposades per la universitat. Tot i així, els millors records que guardo són les visites a la ciutat de cada nit. Vaig veure el Taipei 101, caminar per Ximending, descobrir el mercat de nit de Shilin i provar l'enorme varietat de la gastronomia taiwanesa. M'ho vaig passar d'allò més bé amb els companys de grup, i sobretot amb el guia, que va fer el màxim per a que la nostra estada fos perfecta.
    </p>
    <p>
    La meva estada a Taiwan va ser una immersió completa en una cultura diversa i interessant. La interacció amb estudiants de diferents països (tots del continent asiàtic) va desenvolupar la meva perspectiva del món i les meves habilitats socials excepcionalment. Vaig descobrir un país profundament amb el que ara sento una connexió, i no tinc cap dubte que hi tornaria. He pogut fer amistats internacionals i he conegut altres maneres de viure i pensar. Estic molt agraït a la UPC i a la MCUT per aquesta oportunitat única. Penso que qualsevol persona que tingui la oportunitat de viure aquesta experiència aprendrà molt sobre cultures molt diferents i mai oblidarà aquest viatge.
    </p>
  </div>

  <div class="post-img">
    <div class="post-img-left">
      <img src="/posts/2023-07-03-taiwan/IMG_5218.jpg" alt="a" />
      <img src="/posts/2023-07-03-taiwan/IMG_5226.jpg" alt="a" />
      <img src="/posts/2023-07-03-taiwan/IMG_5234.jpg" alt="a" />
    </div>
    <div class="post-img-right">
      <img src="/posts/2023-07-03-taiwan/IMG_5204.jpg" alt="a" />
      <img src="/posts/2023-07-03-taiwan/IMG_5213.jpg" alt="a" />
    </div>
  </div>
</div>